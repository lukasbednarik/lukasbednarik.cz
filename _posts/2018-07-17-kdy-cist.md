---
layout: post
title: Kdy číst?
tags: efektivita vzdělávání
---

Knih, které bych si chtěl přečíst, je mnoho a času je velmi málo.
V tomto článku se s vámi podělím o to nejlepší, co se mi osvědčilo.

## Audible

Předplatné [Audible](https://www.audible.com/) vám kadý měsíc za 15 USD nadělí jednu audio knihu.
Všechny knihy, které jsem zatím poslouchal, byly namluveny velmi pěkně.
Vedlejším efektem poslouchání audio knih je, že si pasivně opakujete anglickou výslovnost.

Výběr knih v Audible je poměrně dobrý. Minimálně 30 denní trial zdarma doporučuji k vyzkoušení.

## Pocket Cast

[Pocket Cast](https://play.pocketcasts.com/) jsou podcasty do vašeho telefonu.
[A podcasty vám změní život](/podcasty-vam-zmeni-zivot/).
Z oblasti vývoje software
a vedení lidí lze najít několik dobrých českých i anglických podcastů: Život jako hra, Scrum Master Toolbox,
Cucumber Podcast, ThoughtWorks a další.

## Knihy Play

[Knihy Play](https://play.google.com/store/books) jsou od Googlu a fungují skvěle na Android telefonu.
V Knihách Play jsem našel mnoho titulů, které mi v namluvené verzi (Audible) chyběly.
Telefon má většina lidí stále při ruce, takže lze číst kdekoliv.

## Blinkist

Krátce jsem zkoušel službu [Blinkist](https://www.blinkist.com/).
Znáte ty knihy, které mají třista stran a autor na nich popisuje jen dvě zajímavé myšlenky?
Blinkist nabízí krátké obsahy z knih a věnuje zvláštní péči vysvětlení klíčových myšlenek knihy.
Čtení jednoho obsahu vám nezabere více než 15 minut.

Dle mého názoru je Blinkist výborný pro lidi, které zajímají témata jako je osobní efektivita.
Tento typ knih lze opravdu zkrátit na pár stran. Bohužel literatura, která mě v tuto chvíli
zajímá nejvíc (např. architektura software), se takto zkrátit nedá.

## Čtečka knih

Čtečka knih je pro ty, kdo si mají čas s knihou v klidu sednout. Konfort ze čtečky se ničemu nevyrovná.

## Feedly

Používám agregátor obsahu [Feedly](https://feedly.com/). Feedly umí číst RSS blogů, které vás zajímají,
a vytvořit vám z nich personalizovaný výběr. Výborný nástroj, chcete-li skutečně číst a ne brouzdat po webu.

## Osobní Kanban

Kdybych měl ze všech *lifehacků* vybrat jediný, který nejvíce zefektivní vaše čtení, vybral bych tento:
praktikujte osobní Kanban. Všechny knihy, které plánujete přečíst, umístěte na Kanban tabuli a prioritizujte.
Takto se vám nestane, že začnete číst něco jen proto, že vám to včera kamarád doporučil a vy zrovna nemáte co dělat.
Nemá smysl číst knihu o osobní efektivitě, kterou vám doporučila Audible služba, když se dlouhodobě chcete vzdělávat
v leadershipu. A tak dále. Osobní Kanban vám pomůže eliminovat čas ztracený čtením náhodných (lež kvalitních) věcí.

Sloupeček *Hotovo* na Kanban tabuli vám vždy připomene, kolik jste toho za poslední dobu přečetli.
