---
layout: post
title: Agilní kalendář
tags: události agile
---

Když někdo na brněnském setkání Scrum Masterů nadhodil téma "co komunitu nejvíce trápí,"
objevily se dvě věci. První z nich byla komunikační roztříštěnost komunity, druhou byla
neexistence jednotného místa, kde by se člověk mohl informovat o všech agilních akcích.

#### Komunikace v brněnské komunitě Scrum Masterů

Někdo komunikuje přes
diskuzní skupiny na LinkedIn (např. Scrum Masters Brno), jiný využívá skupin na Facebooku
(tady je jich opět víc, např. skupina Agilní Asociace). Obě platformy - jak Facebook,
tak LinkedIn - jsou poměrně uzavřené. Výsledkem diskuze na brněnském setkání bylo vytvoření Slack kanálu
[agilebrno.slack.com](https://agilebrno.slack.com).
Pro přístup ke skupině můžete využít [tento odkaz](https://join.slack.com/t/agilebrno/shared_invite/enQtMjgxNzMwMzkxNjAwLTNmNDIyZGNlYWVjOWM4MTJmNjVmNzgzOTRlN2Y0NWVhMDFiMGI1YzEwYWU2ZTYxNGQ2NDhhNDgzOTMzMTkyMDQ).
Osobně považuji Slack za další komerční platformu, ale na druhou stranu je poměrně
rozšířený.

### Kalendář agilních akcí

Neexistenci místa na internetu, kde by se každý mohl dozvědět o všech agilních akcích,
by bylo možné vyřešit kalendářem. Většina lidí má Android, takže Google Calendar je nasnadě.
V minulých dvou dnech jsem strávil nějaký čas nad realizací nápadu. Kalendář je teprve v počátcích,
tedy spousta akcí zatím chybí, ale navštívit jej můžete už dnes (nebo lépe - přidat si jej mezi své
Google kalendáře): [agilnikalendar.cz](http://agilnikalendar.cz).


