---
layout: post
title: State of Scrum report
tags: scrum
---

Scrum Alliance vydala začátkem ledna další ze svých State of Scrum reportů.
Tentokrát jde o report za rok 2017 - 2018. A přiznávám, že jsem trochu zklamaný.

Scrum Alliance prezentuje, že se výzkumu zúčastnilo přes 2000 lidí praktikujících Agile nebo Scrum.
Až v reportu se ale dočtete, že tito lidé jsou všichni členové Scrum Alliance.
Report tedy více vypovídá o stavu používání agilních metodik ve Scrum Allianci než o
používání agilních metodik obecně. V sekci nejrozšířenějších certifikací nepřekvapí,
že jasně vedou certifikáty Scrum Alliance. Dalšími zavádějícími grafy jsou grafy
k otázkám na téma
“doporučili by jste Scrum kamarádům”? Dá se předpokládat, že členové Scrum Alliance mají rádi Scrum.
Jinak by nebyli členové, že?

Spolehlivější informací je průměrná délka sprintu: 2,4 týdne, což odpovídá běžně uváděnému doporučení.
Průměrná doba dokončení projektu je 5 sprintů. Většina společností tedy praktikuje Scrum
u menších projektů. Průměrná velikost týmu je 7,4 lidí.
V praxi mám někdy pocit, že se některé firmy snaží nacpat do týmu co nejvíce lidí, snad proto,
aby zdánlivě ušetřily.

Celých 19% týmů nemá retrospektivu po každém sprintu a 14% týmů nemá Sprint Planning před začátkem sprintu.
Z definice Scrumu tyto týmy vlastně nedělají Scrum. Chybějící retrospektivy mohou znamenat
nepochopení Scrumu týmy.

State of Scrum report se na 36 stranách snaží čtenáře přesvědčit, že Scrum je super a společnosti
z něj mají užitek. Při kritičtějším pohledu se celý report rozpadá jako domeček z karet.
