---
layout: post
title: Ultimátní blog
tags: život
---

V březnu tento blog oslavil první rok. Když se dívám zpětně,
nejdůležitější bylo vytrvat. V minulosti jsem blogů začínal
nespočet.

Hlavní problém při blogování pro programátora je vydržet *nekódovat*,
ale psát. V průběhu několika posledních let jsem zkoušel různé blogovací
platformy ([Kirby](https://getkirby.com/), Ghost), ale žádná mi plně nevyhovovala. Upravoval jsem design,
javascript a nakonec si dokonce zkusil napsat [vlastní CMS](https://github.com/sand-dollar/ixCMS),
což byla pro vývojáře jasná ~~volba~~ cesta do pekel. Nakonec mě nejvíce zaujal [Jekill](https://jekyllrb.com/)
hostovaný přímo na GitHub.com. Nedávno jsem zjistil, že pro neprogramátory a odpůrce Gitu existuje
služba [Forestry](https://forestry.io/), která dělá commity za vás.
Váš web na GitHubu může být od webu s plnohodnotným CMS k nerozeznání
(až na to, že veškerou historii máte verzovanou).

Se vzhledem webu se stále nemohu smířit. Možná je dobrý. Možná stále vidím
nějaká zlepšení. Ale snažím se psát, neprogramovat.

Jeff Atwood ([Coding Horror](https://blog.codinghorror.com)), autor jednoho z nejnavštěvovanějších
developerských blogů, popsal [jediný krok](https://blog.codinghorror.com/how-to-achieve-ultimate-blog-success-in-one-easy-step/),
který je nutný k dosažení ultimátního blogového úspěchu. V tomto mu plně věřím -
stačí jen jedna věc. **Vydržet.**

Po roce blogování bych se chtěl posunout dál. Psát častěji než každých 14 dní
(fajn, kadenci Coding Horror 6 článků do týdne nezvládám). Psaní mě již nebolí,
je to dokonce fajn relax a témat mám spousty. Jo, chtělo to rok. První rok je těžký.
