---
layout: post
title: Role jsou kompromis, ne limity
tags: agile
---

Nedávno jsem se zúčastnil zajímavé diskuze na téma rolí v týmu. Kolega vysvětloval,
že role (ať v týmu nebo ve firmě) jsou ve skutečnosti kompromis, proto
nesmí limitovat to, co člověk může dělat nebo na co má pravomoce.
Úvaha je následující...

V dokonalé firmě je každý člověk dokonalý. Každý zaměstnanec je výborný vývojář,
rozumí produktu, umí řídit projekt a zná záludnosti marketinku.
Možná takových lidí na světě pár existuje, ale určitě jich není dostatek, aby mohla
každá firma zaměstnávat jen dokonalé lidi.

Takže firmy dělají kompromisy. Najmou výborného vývojáře a řeknou mu, že bude především
programovat. O marketing se postará někdo jiný, kdo rozumí dobře marketingu.
Co když se ale najde někdo, kdo je na jednu stranu výborný vývojář, ale také může být
přínosem pro produkt? Řeknete takovému člověku, že "tohle není jeho role",
nebo si jeho nápady poslechnete?

Já sám jsem takového člověka potkal asi před rokem v coworkingovém
centru. Web designer Michal mi líčil svůj příběh, jak jedné malé fimě,
pro kterou ještě nedávno pracoval, málem domluvil novou zakázku.
Když si ho šéf pozval do kanceláře, čekal pochvalu.
Místo toho ale dostal pořádně vynadáno:
Domlouvání kontraktů prý není jeho starost. Michal firmu opustil
a dál se živí jako freelancer.
