---
layout: post
title: Jak se píše kniha
tags: knihy
---

6 měsíců práce, 5 revizí a 3 přepisy závěrečné kapitoly.
To jsou stručné statistiky knihy [Rebelská historie software](/knihy/),
která je konečně dostupná ke stažení na tomto webu.
Na knize jsem se naučil, jak je důležité mít dobrou osnovu, mít definici cílového čtenáře a zaměření knihy.
Překvapením pro mě bylo, že toto platí i u tak malé knížečky, jako je Rebelská historie.

<!--more-->

![Lukáš Bednařík](/{{ site.baseurl }}/images/blog/kniha-rebelska-historie-obalka-2.png)

## 14 dní psaní

Jádro knihy jsem napsal za 14 dní dovolené na jaře. Tehdy bych řekl, že je kniha z 90% hotová.
Dnes vím, že by to nebyla pravda. Co se tedy protáhlo?

Průtahy způsobila má nezkušenost s psaním a organizací práce kolem. Spoustu věcí bych teď udělal jinak.
Vynechal bych prvotní korekturu textu, neúplný text poslal k obsahové revizi lidem, kterým věřím,
a až následně bych využil služby profesionální korektorky. U profesionála máte jistý termín dodání korektury,
takže se vydání nezdrží.

## Co dál?

Mám desítky stránek poznámek ke knize o firemních kulturách a další knize o Scrumu.
I když jsem si - jako každý prvoautor - někdy v minulosti přísahal, že se už do žádné další knihy nepustím,
zřejmě do roka další knížku rozepíšu. Už teď se těším!
