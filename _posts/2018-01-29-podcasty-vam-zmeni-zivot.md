---
layout: post
title: Podcasty vám změní život
tags: vzdělávání
---

Podcasty vám [změní život jako máloco](http://www.pavelsima.cz/blog/nejlepsi-podcasty),
píše marketingový guru Pavel Šíma a já s ním souhlasím.

### Podcast vás nepustí

Také máte ve svém prohlížeči v záložkách videa, na která by jste se rádi podívali, ale není na to čas?
Záznamy z konferencí, tématické přednášky, rozhovory… Dlouho mi trvalo, než jsem pochopil, že u těchto
typů videí není důležitý obraz, ale audio. Záznamy z konferencí často trpí nečitelnými slajdy,
u tématických přednášek někdy nejsou slajdy vůbec a při rozhovorech sledujete jen dva sedící lidi.
Říká se, že řeč těla přenáší až 80% informace, ale u technických přednášek to zřejmě pravda nebude.
Zbavte se videa a poslouchejte, kdy se vám to hodí - třeba v autobuse.

Autoři podcastů posouvají audio ještě o kousek dál. Při nahrávání dbají na srozumitelnost řeči,
emoce jsou ve zvuku zřetelněji vyjádřené a podcast někdy oživují také podkreslující hudbou.

Kdyby jste podcasty poslouchali jen při dojíždění do práce, tak za 1 - 4 roky můžete naposlouchat
obsah přednášek jednoho bakalářského studia (dle délky dojíždění). Podcasty jsou navíc úplně zdarma!

### Něco do začátku

Na iPhone si stáhněte aplikaci iTunes, na Androidu se mi líbila aplikace SoundClound (zdarma).
Nejlepší aplikací na Android je zřejmě Pocket Cast. Sice si budete muset pár desítek korun připlatit,
nicméně Pocket Cast si umí natáhnout celou databázi Sound Clound, iTunes aj.,
takže se hravě dostanete ke všem zvukovým stopám.

Z témata softwarového vývoje vyzkoušejte podcasty ThoughtWorks, Software Engineering Radio,
Software Engineering Daily, Lean-Agile Straight Talk, Ask Developer nebo český Život jako Hra.

A jak číst v autobude? Koukněte na [Blinkist, Feedly, Knihy Play a další tipy](/kdy-cist/).
