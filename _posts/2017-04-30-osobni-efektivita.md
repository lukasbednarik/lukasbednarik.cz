---
layout: post
title: Nástroje osobní efektivity
---

Tento příspěvek píšu na popud kamaráda, který se mě ptal,
jaké nástroje používám pro osobní efektivitu. Hledáte-li zázračné řešení,
zklamu vás - myslím, že v jednoduchosti je kreativita.

**Efektivita práce ztrácí smysl, pokud jste na špatné cestě.**
Tuto myšlenku jsem si odnesl ze svého magisterského studia.
Řešíte-li matematický problém, je mnohem důležitější řešit
*správný problém a správným způsobem,* než jej řešit rychle.
Analogie pro vývoj software: je důležité psát správný software
(ten, který zákazních chce) správným způsobem (svůj kód
nebudete muset druhý den přepisovat a po roce se za něj
nebudete stydět).

Raději přemýšlím nad tím, co dělám, než kolik toho stihu.
Minimum stresu. Kreativita. Zbavit se reklam a nevyžádaných služeb,
které na člověka dorážejí. Dnešní doba je přetechnizovaná.
Člověk je sluha svého mobilního telefonu.

## Co používám

### Kalendář

Před pár lety jsem zanevřel na kalendář ve Windows Phone a pořídil si papírový
diář. Windows Phone do kalendáře automaticky přidával akce z Facebooku a tuto
službu nešlo vypnout. Android s Google kalendářem je lepší, ale mezitím jsem si natolik zvykl
na papír, že jej už nedám z ruky.

Nad papírovým diářem máte absolutní kontrolu. Nikdo vám do něj nepřidává schůzky,
akce a narozeniny. Píšete si do něj co chcete, jak chcete. Z diáře nevyskakují žádné notifikace,
takže se na svůj program můžete podívat až ve chvíli, kdy vy chcete.
Nic neodvádí vaši pozornost - když mám v ruce mobil, podívám se ještě na e-maily, na skype,
na zprávy a na...

### Deník

Většina lidí si do svých diářů zapisuje svoje denní povinnosti, takže se jim ztrácí dlouhodobé
cíle. Pro dlouhodobé cíle je ideální si vyhradit samostatný deník.

![]({{ site.url }}/assets/cleverminds.jpg)

Pokud se nespokojíte s obyčejným blokem, můžu doporučit elegantní deníky
od [Clever Minds](https://www.cleverminds.eu). Papírový deník má řadu
[výhod](https://www.cleverminds.eu/jmsblog/Vyrobky-v-praxi/67_5-duvodu-proc-je-papirovy-diar-presne-to-co-potrebujetes).

### Data

Pracovní data ukládám na Google disk. Na disku mám několik GIT repozitářů pro věci,
které verzuji na [bitbucket.org](https://bitbucket.org/). Mít GIT na Google disku je trošku
overkill, ale v praxi to má dvě výhody:

1. commit do GIT můžete dělat až ve chvíli, kdy se vám chce a dává to smysl;
2. máte pohromady věci z repozitáře a podklady, které v repu mít nechcete.

### Text

Pro psaní blogu a knih používám markdown. Protože pracuji na Linuxu, je můj výběr textových
editorů hodně omezený. Nejvíc se mi osvědčil
[ReText](https://github.com/retext-project/retext), který markdownu nativně rozumí a podporuje
více otevřených dokumentů současně v tabech.

Ke kreslení jednoduchých diagramů využívám [draw.io](draw.io).

### Odborné reference

S aktivním studiem článků a knih vznikla potřeba nějak organizovat referenční literaturu.
Ačkoliv existuje řada free nástrojů, myslím, že tady se vyplatí si zaplatit [Paperpile](paperpile.com).
Paperpile je "no-fuss reference manager" vzniklý ve Švýcarsku. Mezi jeho funkce mj.
patří automatické vyhledávání dokumentů online, export citací do mnoha formátů, tagování článků.

