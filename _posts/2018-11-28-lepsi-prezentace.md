---
layout: post
title: Lepší prezentace
tags: vzdělávání koučování
description: Metod, jak zlepšit své prezentační dovednosti, je obrovské množství.
  Pokud máte rádi koučování a na všechno by jste si nejraději přišli sami, zkuste tento nápad.
---

Metod, jak zlepšit své prezentační dovednosti, je obrovské množství.
Pokud, stejně jako já, máte rádi *sebekoučování* a na všechno by jste si nejraději
přišli sami, nahrávat si svůj projev je dobrý nápad. Můžete být začátečníci nebo profesionálové,
sami sebe jste schopni posunout na vyšší úroveň vždycky.

## Jak jsem neudělal podcast

Na obrouvskou sílu metody nahrávání jsem přišel náhodou. Chtěl jsem vytvořit 3 minutový podcast
vysvětlující principy [Mob programmingu](/mob-programming-dejte-mu-sanci).

Koupil jsem si
[entry level mikrofon pro podcasty Samson SAQ2U](https://www.amazon.co.uk/Samson-Handheld-Microphone-Recording-Podcasting/dp/B001R747SG),
abych se už dále nevymlouval, že "tam ty emoce dávám, jen mikrofon je špatně nahraje,"
a tedy že můj hlas na nahrávce zjí jinak než ve skutečnosti.

Zkoušel jsem nejprve improvizovat - napsal jsem si jen osnovu toho, co chci říct.
Doufal jsem, že takto bude projev živější. Nebyl. Ani desátá improvizace nebyla dobrá. Ani dvacátá.
Nemáte-li před sebou řečníka a posloucháte-li jen
nahrané audio, jste daleko citlivější na každou spolknutou slabiku, přeřek nebo podivnou formulaci.
Nefungovalo to.

Druhá série pokusů byla s předem připraveným textem. Opět jsem cílil na živý projev a dobrou intonaci v hlase.
Po několika pokusech mluvit rychle (aby se posluchač nenudil), jsem to vzdal. Nejste-li trénovaní,
rychlé mluvení bez jakýchkoliv přeřeků (obzvláště když víte, že vás někdo nahrává), je větší problém, než
se zdá.

Nakonec jsem se soustředil na vyrovnaný projev v rozumném tempu s dobře připraveným textem.
To bylo mnohem lepší. Dobré, nicméně pro můj podcast stále ne dost dobré. A to už jsem ten hloupý 3 minutový text
nahrával přes 4 hodiny!

## Mluvte srozumitelně

"Nahrávat se" mohu jen doporučit. Na mé úrovni jsem si přišel na to, že je lepší mluvit
klidně, srozumitelně a spolehnout se na kvalitní připravený text, než se snažit publikum utlouct
rychlým tempem a bohatou intonací.
Osobní zjištění je silnější, než kdyby mi to někdo řekl. Přišel jsem si na to sám, takže vím,
že je to pravda.

Vaše zjistění bude jiné. Zkuste to!
