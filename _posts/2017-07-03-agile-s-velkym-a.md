---
layout: post
title: Agile s velkým „A“
tags: agile
---

Jedním z mnoha korporátních slov, které v posledních několika letech slyšíme stále dokola, je “agile”:
“Chceme být agilní organizací.” Je to stejné klišé, jako když řekneme “chceme být inovativní”
a “chceme mít plochou organizační strukturu”.

Slovo [“agile” ztratilo svůj zamýšlený význam](/dead-of-agile/).
Slyšel jsem manažery popisující, jak se jejich organizace stala agilní:
“Máme agilní vývojáře, takže jsme agilní organizací.” Nebo: “Specifikace našeho produktu se neustále mění a my se této
změně přizpůsobujeme. Tedy jsme agilní.” Rozumí tito manažeři tomu, že pod Agile se skrývá metodika, k jejímuž
uplatnění nestačí znát jen několik jednoduchých principů?

Agilní hodnoty vývoje software jsou:
- lidé a jejich spolupráce před procesy a nástroji,
- fungující software před obsáhlou dokumentací,
- spolupráce se zákazníkem před sjednáváním smluv,
- reakce na změnu před dodržováním plánu.

Jistě, být agilní (s malým “a”) může být pro kteroukoli firmu přínosné. Ale dělat Agile chce něco víc,
než jen adoptovat několik hodnot (přestože i těchto několik hodnot znamená velkou a dlouhou změnu firemní kultury).
Například Scrum - nejpopulárnější Agilní framework. Je strukturovaný, empirický, adaptivní, s definovanými pravidly,
rolemi, událostmi a výstupy. Scrum je tu s námi od roku 1986. Mnoho organizací úspěšně adoptovalo tento framework,
zvýšilo produktivitu a zkrátilo release cykly. Mnoho organizací také adoptovalo Scrum neúspěšně a některé z nich si
to odmítly přiznat, takže stále vyvíjejí s nižší produktivitou, než jaké by dosáhly s pomocí jiné metodiky.
Neměli bychom zaměňovat Agile s buzzwordem “agile” a trivializovat tak Agilní vývoj.
Komercializace Agilních frameworků (zejména Scrumu) této situaci nepomáhá. Možná je čas najít jiné označení
Agilního vývoje software. Možná by to mohl být postmoderní management.
