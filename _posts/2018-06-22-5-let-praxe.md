---
layout: post
title: Pět let praxe
tags: pohovory
---

Každý z nás četl inzerát požadující pět let praxe. Co je to ale za číslo? Proč právě pět let?

Požadovat nějakou základní úroveň praxe může být rozumné. Osvojit si základní návyky,
naučit se co a jak, pochopit příslušné nástroje... to trvá půl roku až rok.
Co ale člověk dělá ty zbylé čtyři roky?

Wrightova křivka ceny práce v závislosti na učení nejprve prudce klesá, pak ale zvolní
a rozdíl je sotva viditelný.

![Křivka učení]({{ site.url }}/assets/learning-curve.png)
(*Citace: [Building Fighter Aircraft](https://hsimonis.wordpress.com/2010/07/26/building-fighter-aircraft)*)

Předpokládáme-li, že podobná křivka platí také pro mentální práci, najdeme mnohem větší rozdíly
mezi dvěma různými lidmi než u jednoho člověka po dvou letech a po pěti letech zkušeností.

Před šesti lety jsem strávil rok analýzou sekvenačních dat. Dnes bych z použitých postupů nedal
dohromady ani jediný. Můžu si to počítat jako rok praxe? A jak si firma vůbec takové tvrzení
může ověřit? Obecně hard-skills člověk zapomíná a soft-skills
nemusí mít nutně nic společného s praxí ve firmě.

Není důležité, jak dlouho člověk praxuje, ale jak *dobře* pracuje.
