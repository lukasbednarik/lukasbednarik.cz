---
layout: post
title: Agilní praktiky jsou jako puzzle
tags: agile programování
---

Jednotlivé praktiky extrémního programování byly známé už dlouho předtím, než
Kent Beck vydal svoji knihu o extrémním programování (rok 1999).
Na první pohled ale není vidět, jak do sebe tyto praktiky zapadají.
Kent Beck poskládal známé praktiky do kompletního a vysoce efektivního
systému jako puzzle. Kompletní skládanka z knihy *Extreme Programming Explained* je na obrázku níže.

![Agilní praktiky jsou jako puzzle (z knihy Kent Beck: Extreme Programming Explained]({{ site.url }}/assets/xp-practices.png)

V centru grafu je refaktoring - testing - pair programming.
Přitom [TDD](https://en.wikipedia.org/wiki/Test-driven_development) a párové programování
patří mezi nejobtížnější agilní praktiky a mnoho firem není schopno je adoptovat.
Pokud ovšem neadoptujeme všechny praktiky, připravíme se o sílu
jejich vzájemného působení!
Je možné, že toto je jeden z důvodů, proč extrémní programování v mnoha firmách nenaplní očekávání.

Vysvětlení Kent Becka se mi libí ve své názornosti. Například 
Jeff Sutherland v knize Scrum svoji metodiku poskládal bez jakéhokoliv podobného zdůvodnění jen
na základě stále opakovaného klišé "takhle se nám to osvědčilo, že je to nejlepší".
