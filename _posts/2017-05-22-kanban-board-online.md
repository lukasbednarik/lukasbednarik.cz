---
layout: post
title: Osobní kanban board
published: false
---

S přibývajícím množstvím úkolů kolem prezentací a tohoto webu jsem
začal mít mírný zmatek kolem toho, co je třeba udělat.
Hledal jsem jednoduchý online kanban board pro osobní použití.
Nakonec jsem vyzkoušel tři: Trello, Kanbanachi a KanbanFlow.

Mezi největší výhody online kanban bordu patří
možnost nastavení rekurzivních úkolů, podúkolů, online dostupnost,
možnost řazení úkolů, možnost nastavení kategorií (labels).

## Trello

[Trello](https://trello.com/) bylo letos prodáno Atlassianu za 425 miliónů dolarů.
Protože má značnou uživatelskou základnu, byl jsem v pokušení jej vyzkoušet jako číslo jedna.
Po pár vteřinách v záplavě nastavení jsem si uvědomil, že opravdu nepotřebuji všechny
ty vychytané funkce a že si opravdu nechci nastavit wallpaper na pozadí boardu.
Hledám něco jednoduchého - jen přetahování kartiček s výhodou, že tyto kartičky
jsou dostupné online.

## Kanbanachi

[Kanbanachi](http://www.kanbanchi.com/) se chlubí výbornou integrací s G suite.
Pokud žijete v Google ekosystému, je to pro vás jedna z voleb. Bohužel, u neplacené
verze je k dispozici spousta funkcí, po jejichž použití vás aplikace vyzve k zakoupení
placené verze. Na mě až příliš agresivní marketing. Za pár kartiček nechci v první fázi platit.

## KanbanFlow

[KanbanFlow](https://kanbanflow.com) je minimalistický a funkční. Podporuje podúkoly, opakující se úkoly,
má mobilní aplikaci (v prohlížeči). Free verzi jsem si rychle zamiloval.
Není potřeba nic nastavovat. Vytvoříte board a hned používáte. Vše je intuitivní.

Premium verze za 5 USD na měsíc nabízí swimlanes, kalendář, statistiky a přílohy k úkolům.
I když premium verzi nepotřebuji, jsem z KanbanFlow tak nadšený, že bych neměl problém
ji zaplatit.

![]({{ site.url }}/assets/kanban-flow-board.png)
