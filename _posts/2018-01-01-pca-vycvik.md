---
layout: post
title: PCA výcvik
tags: vzdělávání koučování
---

Výcviky koučování zažívají renesanci. Ceny se pohybují od 50 000 Kč do 130 000 Kč a
nabízejí je organizace jako
[ICF Czech Republic](https://www.coachfederation.cz/cz/certifikace.html),
[ČAKO](http://www.cako.cz/cs/vyber-kouce/akreditovane-vycviky/),
[Systemický institut](http://www.systemicky-institut.cz/cs/vycvik-koucovani-2/),
[Neuroleadership](https://www.neuroleadership.cz) a další.
Pokud nechcete platit velké peníze a chcete se zaměřit více na psychologii člověka,
možná pro vás mohou být alternativou méně známé PCA výcviky.

<!--more-->

PCA výcvik (Person-Centered Approach) je “na člověka zaměřená terapie.”
Průkopníkem tohoto přístupu byl Carl Rogers, jeden z nejvýznamnějších představitelů
humanistické psychologie. PCA mluví o nedirektivním přístupu a věří v potenciál a schopnosti druhých lidí.
Terapeut nemá právo ostatní lidi soudit na základě svých přesvědčení, myšlenek a hodnot.
Naopak by měl pomocí empatie, přijetí a shody podpořit druhého člověka v seberealizaci.

![PCA výcvik]({{ site.baseurl }}/images/blog/pca.png)

V situacích, kdy s někým nesouhlasíme a dokonce máme pocit, že se nám druhý člověk snaží škodit,
je dle Rogerovské filozofie důležité si uvědomit, že každý člověk smýšlí o sobě samém jako o “dobrém člověku”.
Otázka, proč se nám jiný člověk snaží uškodit, souvisí
s jeho motivy. PCA se (mimo jiné) soustředí právě na hledání těchto motivů, na pochopení sebe sama a druhých lidí.
Kladení otevřených otázek terapeutem funguje podobně jako při klasickém koučování.

![PCA v praxi]({{ site.baseurl }}/images/blog/pca-practice.jpg)

Znalosti Rogerovské psychologie lze využít v každém povolání, kde se pracuje s lidmi, a také je můžeme
aplikovat sami na sebe. Právě prací na sobě začíná většina výcviků. Typický základní PCA výcvik trvá 3,5 roku.
