---
layout: post
title: Agilní hodnoty
tags: agile scrum
---

## Proč jsou hodnoty důležité

Pokud by jste měli udělat nějaké rozhodnutí za větší skupinu lidí,
jak víte, že vaše rozhodnutí bude v jejich zájmu?
V krajním případě by mohlo vaše rozhodnutí ovlivňovat nejen vaši
firmu, ale celou Českou Republiku - kandidujete například do vlády.
Co napíšete do svého volebního programu?

Ze zkušenosti víme, že fráze jako "zvýšení bezpečnosti ve městech"
mají na kandidátkách šanci na úspěch. Proč? Protože lidé mají rádi
bezpečí (alespoň drtivá většina).

"Potřeba bezpečí" je tedy jednou z hodnot, kterou většina lidí sdílí.
Na základě znalosti této hodnoty můžete udělat správné rozhodnutí,
že učiníte města ještě bezpečnější. Budete jednat v zájmu lidí.

Ve firmě se důležitost hodnot projevuje podobně. Znáte-li hodnoty lidí
ve vaší společnosti, můžete rozhodovat v jejich zájmu a vaši kolegové
budou s vašimi rozhodnutími více méně spokojeni. Existence společných hodnot
zlepšuje možnosti organizace. V krajním případě mohou
hodnoty sloužit i jako jakési "morální zásady".

Je důležité, aby hodnoty vznikaly způsobem "zdola nahoru", tj. od nejnižších
zaměstnancům probublaly nahoru k vedení. Jsou-li hodnoty diktovány vedením
(jako do dělá většina firem), zaměstnanci je spíše nepřijmou za své a takovéto
"hodnoty" rozhodně neplní funkci propojování společnosti.

## Agilní hodnoty

Agilní manifest mluví o čtyřech hodnotách vývoje software - o
komunikaci, spolupráci a reakci na změnu. Komunikace a důvěra jsou
z mého pohledu stavebním kamenem jakéhokoliv současného způsobu řízení
(agilní metodiky, Management 3.0 nebo cokoliv jiného).
Agilní metodiky mluví o samoorganizovaných týmech a postmoderní
management klade důraz na to, aby livé viděli smysl ve své práci.

Jako Scrum Master se snažím držet těchto třech hodnot a podporovat je:
- tým je samoorganizovaný,
- lidé vidí smysl ve své práci,
- otevřená komunikace (no bullshit policy).

Kdybych já mohl definovat agilní vývoj, definoval bych ho takto.

## Přizpůsobený Scrum

Lidé si Scrum velmi rádi přizpůsobují, i když mu nerozumí. Samozřejmě,
podle konceptu učení Shu-Ha-Ri by jsme měli metodiku modifikovat až po jejím
naprostém zvládnutí. Buhužel, většina tým lídrů se do této fáze nikdy nedostane
už proto, že s modifikovanou metodikou začínají a vytvořit "čistý Scrum" často
ani není možné (například existují překážky na straně zákazníka nebo dodavatele).

"Čistý Scrum" ale není pro všechny. Jeden oblek zkrátka každému nesedne.
Jak tedy modifikovat Scrum, aniž bychom mu ublížili?

Využijeme hodnot. Scrum stojí na pěti hodnotách (focus, courage, openness, commitment, respect), ale tyto hodnoty
nám příliš nepomohou se změnou samotné metodiky. S využitím výše zmíněných třech
hodnot (samoorganizace, smysl v práci, otevřená komunikace) se ale někam dostáváme.
Před každou změnou procesu nebo rozhodnutím bychom se měli zeptat:
nejde tato změna proti některé z našich hodnot?
