---
layout: post
title: '#NoEstimates'
tags: praktiky agile
excerpt: 'V roce 2012 odstartoval Woody Zuill svou dnes již
  na téma #NoEstimates. Woody neříká, že estimace nemají smysl, ale poukazuje na
  dogma, kterým se estimace staly. Estimujeme totiž vždy - ať je to pro projekt přínosné
  nebo ať je to jen mrhání časem.'
---

V roce 2012 odstartoval Woody Zuill svou dnes již [legendární sérii článků](http://zuill.us/WoodyZuill/2012/12/10/no-estimate-programming-series-intro-post/)
na téma #NoEstimates. Woody neříká, že estimace nemají smysl, ale poukazuje na
dogma, kterým se estimace staly. Estimujeme totiž vždy - ať je to pro projekt přínosné
nebo ať je to mrhání časem.

Hashtag *#NoEstimates*, který Woody Zuill použil na Twitteru, diskuzi odstartoval.
Woody říká, že následně na toto téma vedl rozhovor přibližně s 200 lidmi
z celého světa (přes Skype). Otázky, kolem kterých se diskuze většinou točí, jsou tyto:
- Všimli jste si nějakých problémů s estimacemi?
- Zkusili jste dělat nějaké jiné věci, než estimace?
- Jak řídíte práci, pokud nemáte estimace?

## Problémy s estimacemi

Časté problémy, které lidé při používání estimací mají, jsou:
1. estimace neodpovídají realitě,
1. měnící se požadavky,
1. požadavky nejsou dostatečně jasné předem.

Přímočará řešení na uvedené problémy by byly:
1. estimace neodpovídají realitě
  * ⇒ zlepšíme se v odhadování (uděláme školení, workshop),
1. měnící se požadavky
  * ⇒ zajistíme, že se požadavky nebudou měnit,
1. požadavky nejsou dostatečně jasné předem
  * ⇒ vyjasníme si požadavky lépe předem.

Tento způsob přemýšlení je vidět velmi často. Řešíme symptomy problémů, ne příčiny problémů.
Pokud bychom šli k příčinám, mohli bychom například zjistit, že
1. estimace neodpovídají realitě
  * ⇒ lidé mají strach z nadřízeného a termíny raději podhodnocují,
  * ⇒ nikdy jsme takový projekt nedělali a přesněji ho estimovat nedokážeme,
1. měnící se požadavky
  * ⇒ chceme zajistit pravidelnější feedback od zákazníka a pracovat po menších celcích,
  * ⇒ chceme navrhnout systém tak, aby většina změn v požadavcích nezpomalila vývoj (např. zavedeme best practices pro architekturu a continuous integration),
1. požadavky nejsou dostatečně jasné předem
  * ⇒ požadavky nelze znát předem přesněji, protože sám zákazník neví, co chce.

Dostáváme se k mnohem hlubším problémům. A můžeme jít ještě hlouběji.

## Práce bez estimací

Estimace jsou někdy nutností, jindy je nepotřebujeme. Způsobů, jak bez nich pracovat, je několik.
Jedním z nich je neustálá prioritizace práce:
Z projektu vybereme nejdůležitější story. Story rozbijeme na menší stories.
Prioritizujeme menší stories. Na té s největší prioritou začneme pracovat.
Jakmile je hotovo, hledáme další práci s největší prioritou.

V praxi většinou existuje pár závislostí, které si musíme pohlídat.
Přesto je tohle jediný způsob, kterým zajistíme, že projekt můžeme kdykoliv ukončit a stále
mít hotové všechny nejdůležitější věci.

## Co jsem schopen estimovat

Každý den jezdím do práce autem. Včera mi cesta trvala 29 minut, den předtím 35 minut
a ještě předchozí den 20 minut, protože byly ve škole prázdniny a doprava byla slabší.
Dobu cesty do práce jsem schopen odhadnout, protože
- mám obrovské množství dat,
- znám všechny alternativní trasy, kterými bych mohl jet,
- cesta je každý den stejná,
- znám všechny proměnné (počasí, prázdniny, uzavírky),
- mohu se spolehnout na člověka, který mi poskytuje data (to jsem já).

Odhadnu-li správně dobu cesty do práce, mohu si někdy 10 minut přispat.

Bohužel nic z toho nelze říci o softwarovém projektu, který je komplexní.
Jaký význam má estimace softwarového projektu? Kdy má smysl a kdy je to jen ztráta času?

## Woody Zuill na Agile India

Chcete-li vědět více, podívejte se na prezentaci od Woody Zuill na Agile India.

<iframe width="560" height="315" src="https://www.youtube.com/embed/3f1JebvRnOw" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
