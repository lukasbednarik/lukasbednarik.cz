---
layout: page
title: 'Služby'
permalink: /sluzby
---

## Kurzy

Mým cílem není prodat, ale *podporovat*. V prvním kroku se snažím zjistit požadavky na školení od účastníků i zadavatele.
Co je zajímá? Co si od školení slibují? Co by rádi i neradi? Co jim pomáhá? Na čem by rádi zapracovali?
Následuje příprava školení “na míru”. Nesnažím se jen předat znalosti, ale naučit účastníky tomu, co jim pomůže v praxi.

### Extrémní programování

Původní Scrum využíval všechny praktiky extrémního programování (XP), ale Ken Schwaber přesvědčil Jeffa Sutherlanda,
aby tyto praktiky ze Scrumu vynechal a sousředil se pouze na proces a organizaci týmu. Bez ověřených vývojářských
praktik ale nelze dosáhout Scrumem slibovaného nárůstu výkonnosti týmu.

V tomto workshopu si vysvětlíme, jak jednotlivé praktiky do sebe zapadají a hlavně vše vyzkoušíme v praxi.

### Unit testing

Unit testování je klíčová praktika extrémního programování (a v kurzu XP ji často věnuji mnoho pozornosti).
Unit testy nejen že snižují počet defektů, ale přispívají ke správnému designu kódu. Ačkoliv mnoho vývojářů píše unit testy,
jen velmi málo lidí umí psát dobré unit testy. Dobré testy jsou jednoduché, rychlé, nezávislé, čitelné, plně automatické
a znovupoužitelné.

### Firemní kultura

Agile není jen *proces*, ale také *mindset*. Mindset je způsob, jakým lidé uvažují, řeší své problémy a je neodmyslitelnou
součástí firemní kultury. Na kurzu se dozvíte, proč je firemní kultura důležitá, jaké jsou typologie firemních kultur a
jak může lídr kulturu pozitivně ovlivňovat.

## Koučování

Vývoj software má z pohledu vývojáře tři roviny: firemní kulturu, metodiku a praktiky vývoje.
O všechny tři oblasti se aktivně zajímám a jsem schopen vám s nimi pomoci.
Budeme pracovat s [firemní kulturou](/firemni-kultura) a pomohu vám s vytvořením [metodiky](/metodiky)
na míru. Dostaneme se mimo stránky učebnic a společně navrhneme nejjednodušší proces,
který bude ve vašich podmínkách fungovat.

## Vývoj v C++

Nebojím se jít s kůží na trh a vést tým vývojářů příkladem. Mohu sednout k počítači a začít programovat
skutečnou aplikaci v C++ / Qt. Mohu pomoci se zlepšováním architektury programu, UML návrhem, nastavením projektu a
využíváním nejnovějších features standardu C++17.
