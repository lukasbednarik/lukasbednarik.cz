---
layout: page
title: 'Firemní kultura'
permalink: /firemni-kultura
---

> Kultura je systém všech významů, činností a vzorců chování, které nejsou člověku vrozené.
> Člověk si je osvojuje až jako člen společnosti, kde se tato kultura pěstuje a předává.

- [Co je to firemní kultura](/firemni-kultura#co-je-to-firemní-kultura)
  - [Příběh kultury tým lídrů](/firemni-kultura#příběh-kultury-tým-lídrů)
  - [Kultura není vidět](/firemni-kultura#kultura-není-vidět)
  - [Definice firemní kultury](/firemni-kultura#definice-firemní-kultury)
  - [Otevřená typologie firemních kultur](/firemni-kultura#otevřená-typologie-firemních-kultur)
  - [Agilní kultura](/firemni-kultura#agilní-kultura)
  - [Slovníček](/firemni-kultura#slovníček)
- [Organizace lidí](/firemni-kultura-organizace-lidi)
  - [Kultura moci](/firemni-kultura-organizace-lidi#kultura-moci)
  - [Kultura rolí](/firemni-kultura-organizace-lidi#kultura-rolí)
  - [Kultura úkolů](/firemni-kultura-organizace-lidi#kultura-úkolů)
  - [Kultura osob](/firemni-kultura-organizace-lidi#kultura-osob)
- Seberealizace
- Sdílení informací
- Plnění úkolů
- Osobní bezpečí
- uznání členů v rámci organizace
- …a další věci

![Firemní kultura]({{ site.url }}/assets/firemni-kultury.png)

## Co je to firemní kultura

### Příběh kultury tým lídrů

Ve společnosti X s.r.o. se před dvěma lety rozhodli zavést Scrum. Byl pozván externí konzultant, aby pomohl s rozdělením rolí a nastavením procesů. Konzultant společně s managementem firmy vytvořil roli Scrum Mastera (SM), Product Ownera (PO) a People Managera (PM). Celý vývoj, něco kolem deseti týmů, měl formálně zastřešit vedoucí vývoje. Lidé na pozici SM se rekrutovali z vedoucích týmů a tato role byla vždy půlená s testerem nebo vývojářem.

Vše zdánlivě fungovalo, protože konzultant se již nevrátil a nikdo z vedení firmy nezkoumal, jak vlastně fungují Scrum týmy (to jest seskupení vývojářů, SM a PO). Důležité bylo, že týmy dodávají očekávaný objem práce. Nebo ne?

První problém nastal, jakmile firma začala najímat nové SM na plný úvazek. Během šesti měsíců byli postupně zaměstnáni tři noví SM. Během dalších devíti měsíců všichni tři firmu opustili. Kvůli nedostatku SM byly vytvořeny další full time role SM. Jakoby se management snažil uplatnit Weinbergovu zásadu špatného managementu: “Pokud něco nefunguje, dělejte toho víc.” Novým SM se k velkému překvapení ve firmě také nedařilo a během několika měsíců opět všichni odešli (nebo byli vyhozeni, protože neplnily očekávání managementu).

Závěr vedení byl dvojí. Za prvé se firmě nedaří hledat dobré SM, protože s tímto typem pozice nemá zkušenosti. Za druhé, každý SM odešel z jiného důvodu (stěhování, vyhoření, 2 byli vyhozeni, lepší nabídka v jiné firmě, ...), tedy mezi těmito odchody není přímá souvislost. Než budete číst dále, zastavte se a nad situací se zamyslete jako konzultant, který právě v této chvíli přišel do firmy a má začít situaci nějak řešit. Co by jste udělali?

Co se vlastně stalo? Proč se firmě nedaří udržet SM na plný úvazek, zatímco SM s půlenou rolí zůstavají? Věřili byste vysvětlení managementu, že půlení SM zůstávají, protože jsou to veterání ve firmě a vždy zůstali?

Můj názor je, že za všechno může kultura společnosti. Myšlení lidí ve společnosti X s.r.o. nikdy neopustilo systém tým lídrů. Vedení společnosti očekávalo os SM přímý vliv na produkt a vývojáři očekávali technickou zdatnost tým lídra. Půlené role skrytě fungovaly v tomto režimu. Full time SM se naopak pokusily situaci zvrátit a tvrdě narazily na všech frontách. Nepodpora vedení vedla zaměstnance k odchodům, ačkoliv při přímých diskuzích s vedením uváděli nejrůznější jiné důvody. Pokud se jednou rozhodnete změnit práci, získat lepší nabídku jako SM není takový problém (a proto důvod “získal jsem lepší nabídku” by se neměl počítat). Vedení firmy SM nepodporovalo, nenechalo si zasahovat do procesů a konečně i samotný rozvoj lidí řešilo po svém. Management, samozřejmě, byl toho názoru, že on od těchto “lehce nekompetentních SM” žádný rozvoj nepotřebuje.

Tento příklad ukazuje sílu firemní kultury. Kultura jsou skrytá přesvědčení, sdílená očekávání, postoje, hodnoty… Kultura vzniká samostatně a významně ovlivňuje, jakým způsobem se v rámci organizace rozhodujeme. Zavedení Scrumu v nevhodné firemní kultuře bývá kontraproduktivní.

### Kultura není vidět

Jste-li součástí nějaké kultury, nevíte o tom. Kultura není vidět, proto s ní nedokážeme sami efektivně pracovat. Jaká je například kultura typického obyvatele České Republiky? (Abychom byli konkrétní, jak kultura ovlivňuje věci jako je například etiketa, vedení lidí a způsob učení v ČR?)

Kulturu Čechů neodhalíme, pokud sami nevyjedeme za hranice. Stejně tak kulturu firmy mohou dobře vidět externí konzultanti a nově příchozí zaměstnanci. Nově nastoupivši zaměstnanci ale musejí podstoupit období “zaučování”, kdy mají dostatek času se asimilovat.

Kultura má tendenci sama sebe zachovávat v pozitivním i negativním smyslu. Jedinci, kterým se nepodaří se do společnosti začlenit, jsou postaveni na její okraj nebo jsou zcela vyloučeni. (Vyloučení odpovídá v korporátním světě “vyhazovu”.)

### Definice firemní kultury

Definovat pojem kultury a firemní kultury je obtížné. Možná proto existuje takové množství různých definic kultury. Nicméně většina z těchto definic se shoduje na tom, že “kultura není člověku vrozená, ale člověk si ji osvojuje až jako člen společnosti, kde se tato kultura pěstuje a předává.” Konkrétní výčet toho, co si člověk jako člen společnosti vlastně osvojuje, se již u různých autorů liší.

V 80. letech mnoho autorů zpopularizovalo spojení “firemní kultura” (též organizační nebo podniková kultura). Termínu “kultura” se chopili obchodníci a manažeři a pojem rychle ztratil svůj původní akademický význam. Definic firemní kultury jsou dnes stovky a tyto definice se podstatně liší (jmenujme např. Majken Schultz, Linda Smircich, Daniel Denison, George Gordon, etc.). Ralph Kilmann mluví o firemní kultuře jako o sdílené filosofii, ideologii, hodnotách, přesvědčeních, předpokladech, očekáváních, postojích a normách (kniha Gaining control of the corporate culture).

> Firemní kultura obsahuje sdílenou filosofii, ideologii, hodnoty, přesvědčení, předpoklady, očekávání, postoje a normy.

![Firemní kultura]({{ site.url }}/assets/firemni-kultura-puzzle.jpg)

Firemní kultura není jen jedna hodnota nebo dokonce soustava hodnot. Kulturní podtext mimo jiné určuje, jakým způsobem lidé na tyto hodnoty reagují, jak lidé uvažují, jak se rozhodují a jak řeší problémy.

Expert na firemní kulturu a leadership Edgar H. Schein definuje kulturu skupiny lidí jako “vzor sdílených základních předpokladů, které se skupina naučila při řešení problémů vnější adaptace a vnitřní integrace. Tyto předpoklady se v praxi tak osvědčily, že je skupina začala předávat svým novým členům jako správný způsob vnímání, cítění a myšlení.” (Kniha Organizational Culture and Leadership, 2010)

Schein dodává: “Klíčem k pochopení odporu vůči změnám je si uvědomit, že chování, které vnímáme jako hloupé či dysfunkční, může mít jiné pozitivní funkce.”

### Otevřená typologie firemních kultur

Jednotlivé modely a typologie kultur se většinou zabývají jen úzkou částí kultury. Hledají tzv. zdroje kultury, na jejichž základě se snaží kulturu klasifikovat. Zdrojem kultury může být například způsob organizace lidí, orientace na lidi nebo na úkoly, rychlost zpětné vazby, míra rizika…

Mým cílem bylo vytvořit otevřený model kultur, který by umožnil kultury klasifikovat a zároveň se nelimitoval na omezený počet zdrojů kultury. Následující rozdělení kultur tedy umožňuje mít těchto zdrojů nekonečně mnoho. Záleží jen na nás, jaké zdroje pro danou organizaci budeme považovat za nejzásadnější. Tato neurčitost může být ve výsledku velmi pozitivní pro popis organizací, protože organizace mohou klást největší důraz na různé části své kultury. Je tedy na konzultantovi, aby pomocí koučování vybral nejdůležitější zdroje kultury.

Popis kultur dle výše zmíněné typologie je dvourozměrný - první rozměr popisuje potřeby organizace, tj. s čím se musí organizace vypořádat, druhý rozměr popisuje, jakou cestu volí k naplnění svých potřeb.

Co je to organizace, které chceme rozdělit? Organizace jsou nástrojem k dosažení konkrétních úkolů a cílů. Mimo to má organizace ještě své další potřeby, aby přežila, podobně jako živý organismus. Které z těchto potřeb organizace má záleží na konkrétní organizaci (např. organizace konzultantů, kde každý pracuje více méně za sebe, bude mít jinou strukturu než výrobní linka).

S čím se musí organizace vypořádat (tj. co se v ní typicky musí nastavit):

- [Organizace lidí](/firemni-kultura-organizace-lidi)
  - [Kultura moci](/firemni-kultura-organizace-lidi#kultura-moci)
  - [Kultura rolí](/firemni-kultura-organizace-lidi#kultura-rolí)
  - [Kultura úkolů](/firemni-kultura-organizace-lidi#kultura-úkolů)
  - [Kultura osob](/firemni-kultura-organizace-lidi#kultura-osob)
- Seberealizace
- Sdílení informací
- Plnění úkolů
- Osobní bezpečí
- uznání členů v rámci organizace
- … a další věci

### Agilní kultura

Existuje něco takového? Agile má dvě části - Proces + mindset (kultura), jak to souvisí se scrumem… TODO obrázek

### Slovníček

#### Hodnoty

Důležitá a trvalá přesvědčení nebo ideály sdílené členy kultury o tom, co je dobré nebo špatné a co je žádoucí nebo nežádoucí. Hodnoty mají velký vliv na chování a postoj člověka a slouží jako obecné pokyny ve všech situacích. Některé společné obchodní hodnoty jsou poctivost, inovace a zapojení komunity.

#### Firemní klima

Organizační klima je na druhé straně často definováno jako opakující se vzorce chování, postojů a pocitů, které charakterizují život v organizaci. V porovnání s klimatem má kultura tendenci být hluboká a stabilní. Ačkoliv jsou pojmy kultura a klima příbuzné, klima se často ukazuje jako snadnější posoudit a změnit. Na individuální úrovni analýzy se koncept nazývá individuální psychologické klima. Tato individuální vnímání jsou často shromažďována pro analýzu na úrovni týmu, skupiny nebo celé organizace.
