---
layout: page
title: 'Post-Agile'
permalink: /post-agile
---

## Anotace

Post-Agilní hnutí se snaží očistit zkomercializovaný Agilní přístup a vrátit
se zpět k původnímu duchu Agilního Manifestu. Post-Agile je pragmatický přístup k tomu,
co funguje. Nejvhodnější metodiku pro danou firemní kulturu a produkt
můžeme vytvořit jen volným kombinováním vhodných praktik a neustálým zlepšováním.

> One Size Doesn’t Fit All, One Framework is not the Answer.

## Historie

Jsme Agilní nebo nejsme Agilní? Z agility se stává velký business a přít se o to, co to znamená
"být Agilní", přestalo dávat některým lidem smysl. Vývojáři a manažeři
již nějakou dobu praktikující Agilní vývoj chtějí dělat to, co funguje, a vymezit se proti
praktikám a doporučením, které "musíte dělat, aby jste byli Agilní."

Kolem roku 2007 se objevilo první větší
hnutí ve formě několika blogových příspěvků o tzv. post-Agilitě
([Post-Agilism](https://www.skorks.com/2008/10/are-you-actually-a-post-agilist/),
[Post-Agilism Explained](http://www.codemanship.co.uk/parlezuml/blog/?postid=407),
[Post-Agilism FAQ](http://www.kohl.ca/2007/post-agilism-frequently-asked-questions/)).
Post-Agilní přístup si půjčuje praktiky v Agilních i neagilních metodikách.

Druhé větší hnutí je [Agnostic Agile](http://agnosticagile.org/) vznikající o 10 let později.
Agnostic Agile se snaží osvobodit praktiky, poskládat je do funkčních celků
a vyvýjet software bez odkazování se na nějakou "zaručenou a skvělou metodiku nebo framework".

## Konec soupeření

Post-Agilní přístup nekáže konkrétní proces, praktiky nebo dokonce ani Agilní Manifest.
Post-Agile znamená dostat se k jádru problému, který se nějaká jiná metodika snaží vyřešit,
a najít nejlepší řešení v kontextu dané firmy. Neměli bychom se Agilními praktikami
limitovat, ale adaptovat je způsobem, který nám přinese největší užitek.

![Lukáš Bednařík]({{ site.url }}/assets/integrovali-prubezne.jpg)
*...integrovali průběžně a viděli, že je to dobré.*

Původní duch Agilního hnutí se v jistém smyslu přesunul do post-Agilního hnutí, protože
dnešní komerční *Agile* neklade takový důraz na přístup lidí k lidem a vývoji, ale na to,
který Agilní framework je nejlepší. (Například: "Scrum je nejlepší, nechte se certifikovat!"
"My děláme XP, jsme víc než jakýkoliv Scrum tým." Atd.)

## Kritika

Kritika spojení "post-Agile" je dvojí. Jednak některé praktiky spoulu rezonují
lépe než jiné. Najít správnou kombinaci může být obtížné a celek (metodika) je více
než jen suma částí (praktik). Vytvoření efektivní metodiky na základě elementárních
praktik vyžaduje znalosti a mnoho zkušeností.

Druhou částí kritiky je útok právě na spojení "post-Agile". Proč se vůči komerčnímu
Agile vymezovat, proč ho raději neočistit? Zavedení dalšího pojmu nic nevyřeší.
Místo války o nejlepší Agile framework (tj. Agile vs. Agile)
se dostaneme do boje Agile vs. post-Agile.

- [Zpět na: Přehled metodik](/metodiky)
